---
og_title: Preproste ajurvedske rešitve za boljše počutje - trimesečni program s praktičnimi usmeritvami
description: Preproste ajurvedske rešitve za boljše počutje - trimesečni program s praktičnimi usmeritvami
og_image:
  filename: ayurveda.png
navbar:
  enabled: true
  colors:
    btn_clr_class: orange-200
    btn_active_clr_class: amber-100

banner:
  image:
    filename: ayurveda.svg
  content:
    - text: |
        Si stara med 40 in 55 let?  
        Doživljaš spremembe, kot so neredne menstruacije, motnje spanja, nihanje razpoloženja, vročinski oblivi, utrujenost, težave s sečnim mehurjem, manjša zbranost ipd?
    - text: |
        **Vabim te k sodelovanju v raziskavi, kjer boš popolnoma brezplačno dobila:**  
        {{< svg "heroicons/24/outline/check" >}}  Dragoceno znanje in podporo pri skrbi za svoje zdravje - s poudarkom na naravnem, nefarmakološkem pristopu,  
        {{< svg "heroicons/24/outline/check" >}}  Praktične nasvete in ajurvedske smernice, ki ti bodo pomagale k boljšemu počutju
  badge:
    - title: Predavanja
      color: lime-300
      icon: heroicons/24/outline/presentation-chart-line
      text: sreda 24. 9., torek 30. 9. in nedelja 5. 10. od 19:00 do 20:30
    - title: Individualno svetovanje
      color: cyan-300
      icon: heroicons/24/outline/chat-bubble-left-right
      text: 6\. - 31. oktober 2025
    - title: Prijave do
      color: amber-300
      icon: heroicons/24/outline/calendar-days
      text: 5\. september (število mest je omejeno)
    - title: Kje
      color: pink-300
      icon: heroicons/24/outline/globe-europe-africa
      text: Prek spleta

sections:
  - title: O raziskavi
    content: |
      Raziskava z naslovom **Vpliv intervencije ajurvedskega življenjskega sloga na kakovost življenja in zdravstveno samoučinkovitost žensk v perimenopavzi** poteka v okviru magistrskega študija integrativnih zdravstvenih ved na univerzi Alma Mater Europea. Njen namen je ovrednotiti učinke ajurvedskega življenjskega sloga na kakovost življenja žensk v času perimenopavze, pri čemer se osredotoča na vpliv:

      - na menopavzne simptome,
      - na zdravje in dobro počutje,
      - na zaznano samoučinkovitost pri obvladovanju zdravja.

      ## {{< svg "openmoji/1fab7" >}} Perimenopavza

      Perimenopavza oziroma menopavzni prehod je naravno prehodno obdobje v življenju ženske, ki običajno nastopi med 40. in 50. letom starosti. Povprečno traja okoli 5 let, pri nekaterih ženskah lahko traja tudi 10 let. Začne se s prvimi spremembami v menstrualnem ciklu in se konča 12 mesecev po zadnji menstruaciji.

      To obdobje spremljajo hormonske spremembe in številni telesni ter čustveni znaki, kot so neredne menstruacije, motnje spanja, nihanja razpoloženja, vročinski valovi, težave s koncentracijo in druge spremembe. Te težave pomembno vplivajo na kakovost življenja.

      Raziskave kažejo, da do 90% žensk v tem obdobju poišče nasvet pri zdravstvenem osebju glede lajšanja simptomov, kar kaže na široko razširjenost in pomembnost težav v perimenopavzi. Svetovna zdravstvena organizacija poudarja, da je ustrezna podpora v tem življenjskem obdobju ključnega pomena za zdravo staranje žensk.

      Čeprav hormonska terapija predstavlja eno izmed možnosti zdravljenja, ni primerna za vse ženske. Vedno več je zanimanja za naravne, t. i. nefarmakološke pristope, vendar znanstvenih raziskav na tem področju še vedno primanjkuje.

      ## {{< svg "openmoji/1f96c" >}} Ajurveda

      Ajurveda velja za najstarejši medicinski sistem na svetu. Čeprav je nastala pred približno 5000 leti in na drugem koncu sveta, so njena globoka spoznanja o delovanju narave in človeka veljavna še danes, za kogarkoli in kjerkoli. Učinkovitost ajurvede priznava tudi Svetovna zdravstvena organizacija.

      Ajurveda na perimenopavzo gleda kot na naravni prehod, ki ga zaznamuje vata doša, prevladujoča v poznejših življenjskih obdobjih. Simptomi so razumljeni kot izrazi neravnovesij med tremi došami – vata, pitta in kapha. Po ajurvedskih načelih lahko spremembe življenjskega sloga, prilagojene posameznikovi edinstveni konstituciji, vzpostavijo ravnovesje, zmanjšajo simptome in izboljšajo splošno počutje. Med te spremembe sodijo prilagoditve prehrane, vsakodnevne rutine, tehnike obvladovanja stresa ter zeliščni pripravki. **Ajurvedski celostni pristop poudarja preventivo in samopomoč ter posameznika spodbuja k aktivnemu sodelovanju pri ohranjanju zdravja.**

      Na podlagi teh izhodišč ta raziskava želi ovrednotiti ajurvedski življenjski slog kot dopolnilni pristop k obvladovanju perimenopavzalnih simptomov. **Z naslavljanjem temeljnih vzrokov neravnovesja namesto posameznih simptomov ajurveda predstavlja dragocen pristop k izboljšanju kakovosti življenja v času perimenopavze.**

  - title: Potek raziskave in vsebina predavanj
    content: |
      Raziskava bo trajala 3 mesece, od 24. septembra do 23. decembra 2025.

      Po vključitvi v raziskavo in podpisu obrazca za informirano soglasje bodo udeleženke izpolnile vprašalnik, ki je sestavljen iz treh validiranih vprašalnikov: [SF 36](https://www.qualitymetric.com/health-surveys/the-sf-36v2-health-survey/), ki meri z zdravjem povezano kakovost življenja, [MRS (Menopause Rating Scale)](https://zeg-berlin.de/expertise/diagnostics-tools/menopause-rating-scale/about-mrs/), ki ocenjujeje simptome menopavze, in [PHCS (Perceived Health Competence Scale)](https://pubmed.ncbi.nlm.nih.gov/10150421/), ki meri samoučinkovitost pri obvladovanju zdravja. Izpolnjevanje vprašalnika traja približno 15 minut in je [popolnoma anonimno](#zagotavljanje-anonimnosti-in-varstvo-podatkov).

      V prvih dveh tednih intervencije bodo izvedena tri predavanja prek Zoom-a, ki bodo zajemala tako **teoretična kot praktična znanja iz ajurvede**. Udeleženke bodo prejele priporočila glede prehrane, dnevne rutine in tehnik sproščanja. Teoretično in praktično osnovo bodo predstavljala učna gradiva iz programa Podiplomski certifikat iz ajurvede za zdravstvene delavce, ki ga izvajata Maharishi College of Perfect Health International in Alma Mater Europaea (ECM).

      **1. Predavanje: sreda, 24. september, 19.00 – 20.30**

      - Kaj se dogaja z mano? Razumevanje perimenopavze skozi sodobno in ajurvedsko znanje
      - Principi Vata, Pitta in Kapha v človeški fiziologiji in naravi
      - Osnovna načela zdravljenja in uravnoteženja doš

      **2. Predavanje: torek, 30. september, 19.00 – 20.30**

      - Prebavni ogenj: ključ do zdravja
      - Jej po svoji meri: prehrana v skladu s tvojo konstitucijo
      - Kako nastane bolezen: 6 stopenj razvoja bolezni, ki jih lahko pravočasno prepoznamo
      - Moč rutine: kako nas vsakdanja struktura vrača v ravnovesje

      **3. Predavanje: nedelja, 5. oktober, 19.00 – 20.30**

      - Razstrupljanje: ključ do prenove telesa in duha
      - Tehnike pomlajevanja: ohranite mladost in vitalnost po ajurvedi
      - Obvladovanje stresa z ajurvedskimi modrostmi
      - Telesna vadba po meri doš
      - Zdravilna moč ajurvedskih začimb in zelišč: naravna podpora zdravju

      Posnetki predavanj bodo na voljo za ogled tudi po izvedbi srečanj. Poleg predavanj bodo udeleženke prejele dodatna gradiva (nasveti, kratki kvizi, recepti ipd.), da bodo lažje vključile priporočila v svoj vsakdanjik in povečale zavezanost programu.

      **Po prvem predavanju** bodo udeleženke prejele spletni vprašalnik za določitev svoje konstitucije in neravnovesij.

      **Po tretjem predavanju** bodo organizirana individualna srečanja (po Zoomu ali v živo po dogovoru) za razjasnitev razumevanja ugotovljenih neravnovesij in ustrezne prehrane.

      **V vmesnem obdobju** bodo udeleženke v največji možni meri skušale upoštevati prejete nasvete in priporočila ter jih vključevati v svoj vsakdan.

      **Po treh mesecih** (23. decembra) bodo udeleženke prejele enak vprašalnik kot na začetku, tokrat z dodatnimi tremi kratkimi vprašanji kvalitativnega tipa. Udeleženke lahko v primeru kakršnekoli dodatne potrebe, ki bi se pojavila med raziskavo, [kontaktirajo izvajalko raziskave Tino Rupnik Pejić](#kontakt).

  - title: Kdo lahko sodeluje
    content: |
      V raziskavi lahko sodelujejo ženske, ki izpolnjujejo naslednje pogoje:

      - So stare med 40 in 55 let,
      - Imajo vsaj tri značilne simptome perimenopavze, kot so neredne menstruacije, motnje spanja, nihanje razpoloženja, vročinski oblivi, fizična in psihična izčrpanost, težave s sečnim mehurjem, manjša zbranost, spremembe v libidu, občutek suhe nožnice, občutek razbijanja srca.
      - So pripravljene **tri mesece izvajati priporočila ajurvedskega življenjskega sloga**, kar vključuje predvsem prilagoditev prehrane glede na individualno svetovanje in vzpostavitev ustrezne dnevne rutine (npr. odhod v posteljo do 22.00).
      - Dajo svoje prostovoljno soglasje za sodelovanje v raziskavi.

      ## Kdo ne more sodelovati v raziskavi?

      V raziskavi ne morejo sodelovati ženske, ki izpolnjujejo katerega od naslednjih pogojev:

      - Imajo zdravstvene težave, ki bi lahko vplivale na varnost sodelovanja v raziskavi (npr. hude hormonske motnje, resne bolezni srca in ožilja ali druge kronične bolezni, ki zahtevajo stalno medicinsko obravnavo),
      - Uporabljajo hormonsko terapijo.

      ## Prostovoljnost in možnost odstopa

      Sodelovanje je povsem prostovoljno. Udeleženke lahko sodelovanje kadarkoli prekinejo brez kakršnih koli posledic ali pojasnil.

  - title: Drugo
    exclude_from_navbar: true
    content: |
      ## Zagotavljanje anonimnosti in varstvo podatkov

      Raziskava ne zbira nobenih osebnih podatkov, kot so ime, priimek, naslov, kontakt ali IP-naslovi. Za povezavo odgovorov pred in po intervenciji bodo udeleženke same ustvarile **osebno kodo**, ki temelji na nevtralnih podatkih (navodila bodo vključena v vprašalnik) in ne omogoča identifikacije. Vsi zbrani podatki bodo obravnavani zaupno in uporabljeni izključno za raziskovalne namene, v skladu s Splošno uredbo o varstvu podatkov (GDPR, EU 2016/679).

      Podatki ne bodo povezani z nobenimi drugimi podatkovnimi bazami. Shranjeni bodo v anonimizirani obliki, kar pomeni, da iz njih ne bo mogoče prepoznati vaše identitete. Dostop do podatkov bo imel le raziskovalni tim, in sicer skladno z Uredbo (EU) 2016/679 o varstvu osebnih podatkov (GDPR). Podatki bodo hranjeni **eno leto pozaključku raziskave**, nato bodo trajno izbrisani oziroma uničeni. V raziskavi ne pričakujemo nobenih tveganj za razkritje vaše identitete. Če želite uveljavljati svoje pravice na področju varstva osebnih podatkov, me lahko kontaktirate.

      ## Možna tveganja in koristi

      Raziskava ne vključuje medicinskih postopkov in ne nadomešča zdravstvene obravnave. **Tveganj za vaše zdravje ni**. Lahko pa pričakujete pozitiven vpliv na počutje ter več znanja o podpori v času perimenopavze.

      ## Nadomestilo

      Finančno nadomestilo ni predvideno. Prejeli boste brezplačno izobraževanje ter brezplačno individualno ajurvedsko svetovanje.

      ## Etična odobritev raziskave

      Raziskava je bila pregledana in odobrena s strani Etične komisije Univerze Alma Mater Europaea, Slovenska ulica 17, 2000 Maribor, sklep 8/2024-25.

      ## Dostop do rezultatov raziskave

      Po zaključku raziskave bodo udeleženkam na voljo **splošni rezultati** raziskave v povzetku, ki ne bo vključeval nobenih osebnih podatkov ali individualno prepoznavnih informacij. Če bodo rezultati raziskave pozitivni, je cilj ugotovitve širše predstaviti, in sicer prek strokovnih objav in predstavitev na konferencah.

  - title: Prijavi se
    highlight: true
    form:
      name: Prijava na raziskavo o perimenopavzi
      netlify: true
      submit_btn_text: Pošlji prijavo
      fields:
        - name: name
          pretty_name: Ime in priimek
          placeholder: Maja Novak
          pattern: ^[\p{L}]+(?:[.'-][\p{L}]+)*\s+[\p{L}]+(?:[.'-][\p{L}]+)*(?:\s+[\p{L}]+(?:[.'-][\p{L}]+)*)*$
          required: true
        - name: email
          type: email
          pretty_name: E-pošta
          placeholder: maja.novak@gmail.com
          pattern: ^[a-zA-Z0-9._%\-\+]+@[a-zA-Z0-9.\-]+\.[a-zA-Z]{2,}$
          required: true
        - name: tel
          type: tel
          pretty_name: Telefon
          placeholder: 041 321 987
          pattern: ^(?:(?:\+|00)386|0)(?:\s?\d{1,2}){7,8}$
          required: false
    content: |
      Vaše sodelovanje mi veliko pomeni in sem vam zanj iskreno hvaležna. {{< svg "openmoji/1f49a" >}}{{< svg "openmoji/1f49a" >}}{{< svg "openmoji/1f49a" >}}

      Z vašo pomočjo želim prispevati k boljšemu razumevanju, kako lahko ajurvedska priporočila podprejo žensko telo in duha v občutljivem življenjskem obdobju.

      Vse zgoraj navedene informacije so namenjene temu, da se lahko za sodelovanje odločite varno in z zavedanjem vseh pomembnih vidikov.

      S prijavo izjavljate:

      -	da ste prebrali vse na tej spletni strani navedene informacije in jih razumete,
      -	da sodelujete v raziskavi prostovoljno,
      -	da se zavedate možnosti prekinitve sodelovanja kadarkoli brez posledic,
      -	da soglašate z uporabo svojih odgovorov v anonimni obliki izključno za raziskovalne namene

  - title: Kontakt
    content: |
      {{< img src="tina.webp" width="200px" float="left" title="Tina Rupnik Pejić" >}}

      Raziskavo **vodim Tina Rupnik Pejić**, certificirana svetovalka Maharishi Ayurvede pod mentorstvom asist. prof. dr. Gordane Marković na **univerzi Alma Mater Europea** Maribor, smer Integrativne zdravstvene vede.

      Če imate vprašanja v zvezi z raziskavo, mi lahko pišete ali me pokličete:

      **E-pošta**: [](mailto:tinarupnikpejic@gmail.com)  
      **Telefon**: [069 421 418](tel:+38669421418)
---
