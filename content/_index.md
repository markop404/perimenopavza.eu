---
page:
  og_title: "Preproste ajurvedske rešitve za boljše počutje - trimesečni program s praktičnimi usmeritvami"
  description: "Preproste ajurvedske rešitve za boljše počutje - trimesečni program s praktičnimi usmeritvami"
  image:
    filename: "ayurveda.png"
  navbar:
    enabled: true
    colors:
      btn_clr_class: "orange-200"
      btn_active_clr_class: "amber-100"

banner:
  image:
    filename: "ayurveda.svg"
  subtitle: "Vabljena k sodelovanju v raziskavi"
  text:
    - "Si stara med 40 in 55 let? Doživljaš spremembe, kot so neredne menstruacije, motnje spanja, nihanje razpoloženja, vročinski oblivi, utrujenost, težave s sečnim mehurjem, manjša zbranost ipd?"
    - "Vabim te, da sodeluješ v trimesečni raziskavi, kjer bomo raziskovali vpliv ajurvedskih priporočil na kakovost življenja v obdobju perimenopavze."
  badge:
    - title: "Kaj dobiš"
      is_markdown: true
      text: |
        - Dragoceno znanje, s katerim boš lažje skrbela za svoje zdravje
        - Individualno svetovanje
    - title: "Kje"
      text: "Prek spleta"
    - title: "Kdaj"
      text: "24. september - 23. december 2025"
    - title: "Prijave do"
      text: "5. september (število mest je omejeno)"
    - text: "Program ni zahteven in je prilagojen vsakdanjemu življenju"

sections:
  - title: "O raziskavi"
    content: |
      Raziskava z naslovom **Vpliv intervencije ajurvedskega življenjskega sloga na kakovost življenja in zdravstveno samoučinkovitost žensk v perimenopavzi** poteka v okviru magistrskega študija integrativnih zdravstvenih ved na univerzi Alma Mater Europea. Njen namen je ugotoviti učinke ajurvedskega življenjskega sloga na kakovost življenja žensk v času perimenopavze, pri čemer se osredotoča na vpliv:

      - na menopavzne simptome,
      - na zdravje in dobro počutje,
      - na zaznano samoučinkovitost pri obvladovanju zdravja.

      ## Perimenopavza

      Perimenopavza oziroma menopavzni prehod je naravno prehodno obdobje v življenju ženske, ki običajno nastopi med 40. in 50. letom starosti. Povprečno traja okoli 5 let, pri nekaterih ženskah lahko traja tudi 10 let. Začne se s prvimi spremembami v menstrualnem ciklu in se konča 12 mesecev po zadnji menstruaciji.

      To obdobje spremljajo hormonske spremembe in številni telesni ter čustveni znaki, kot so neredne menstruacije, motnje spanja, nihanja razpoloženja, vročinski valovi, težave s koncentracijo in druge spremembe. Te težave lahko pomembno vplivajo na kakovost življenja.

      Raziskave kažejo, da do 90% žensk v tem obdobju poišče nasvet pri zdravstvenem osebju glede lajšanja simptomov, kar kaže na široko razširjenost in pomembnost težav v perimenopavzi. Svetovna zdravstvena organizacija poudarja, da je ustrezna podpora v tem življenjskem obdobju ključnega pomena za zdravo staranje žensk.

      Čeprav hormonska terapija predstavlja eno izmed možnosti zdravljenja, ni primerna za vse ženske. Vedno več je zanimanja za naravne, t. i. nefarmakološke pristope, vendar znanstvenih raziskav na tem področju še vedno primanjkuje.

      ## Ajurveda

      Ajurveda velja za najstarejši medicinski sistem na svetu. Čeprav je nastala pred približno 5000 leti in na drugem koncu sveta, so njena globoka spoznanja o delovanju narave in človeka veljavna še danes, za kogarkoli in kjerkoli. Učinkovitost ajurvede priznava tudi Svetovna zdravstvena organizacija.

      Ajurveda na perimenopavzo gleda kot na naravni prehod, ki ga zaznamuje vata doša, prevladujoča v poznejših življenjskih obdobjih. Simptomi so razumljeni kot izrazi neravnovesij med tremi došami – vata, pitta in kapha. Po ajurvedskih načelih lahko spremembe življenjskega sloga, prilagojene posameznikovi edinstveni konstituciji, vzpostavijo ravnovesje, zmanjšajo simptome in izboljšajo splošno počutje. Med te intervencije sodijo prilagoditve prehrane, vsakodnevne rutine, tehnike obvladovanja stresa ter zeliščni pripravki. **Ajurvedski celostni pristop poudarja preventivo in samopomoč ter posameznika spodbuja k aktivnemu sodelovanju pri ohranjanju zdravja.**

      Na podlagi teh izhodišč ta raziskava želi ovrednotiti ajurvedski življenjski slog kot dopolnilni pristop k obvladovanju perimenopavzalnih simptomov. **Z naslavljanjem temeljnih vzrokov neravnovesja namesto posameznih simptomov ajurveda predstavlja dragocen pristop k izboljšanju kakovosti življenja v času perimenopavze.**

  - title: "Potek in vsebina predavanj"
    content: |
      Raziskava bo trajala 3 mesece, od 24. septembra do 23. decembra 2025.

      Po vključitvi v raziskavo in podpisu obrazca za informirano soglasje bodo udeleženke izpolnile vprašalnik, ki je sestavljen iz treh validiranih vprašalnikov: SF 36, ki meri z zdravjem povezano kakovost življenja, MRS (Menopause Rating Scale), ki ocenjujeje simptome menopavze, in PHCS (Perceived Helath Competence Scale), ki meri samoučinkovitost pri obvladovanju zdravja. Izpolnjevanje vprašalnika traja približno 10 minut.

      V prvih dveh tednih intervencije bodo izvedena tri predavanja prek Zoom-a, ki bodo zajemala tako **teoretična kot praktična znanja iz ajurvede**. Udeleženke bodo prejele priporočila glede prehrane, dnevne rutine in tehnik sproščanja. Teoretično in praktično osnovo bodo predstavljala učna gradiva iz programa Podiplomski certifikat iz ajurvede za zdravstvene delavce, ki ga izvajata Maharishi College of Perfect Health International in Alma Mater Europaea (ECM).

      1\. **Predavanje: sreda, 24. september, 19.00 – 20.30**

      - Kaj se dogaja z mano? Razumevanje perimenopavze skozi sodobno in ajurvedsko znanje
      - Principi Vata, Pitta in Kapha v človeški fiziologiji in naravi
      - Osnovna načela zdravljenja in uravnoteženja doš

      2\. **Predavanje: torek, 30. september, 19.00 – 20.30**

      - Prebavni ogenj: ključ do zdravja
      - Jej po svoji meri: prehrana v skladu s tvojo konstitucijo
      - Kako nastane bolezen: 6 stopenj razvoja bolezni, ki jih lahko pravočasno prepoznamo
      - Moč rutine: kako nas vsakdanja struktura vrača v ravnovesje

      3\. **Predavanje: nedelja, 5. oktober, 19.00 – 20.30**

      - Razstrupljanje: ključ do prenove telesa in duha
      - Tehnike pomlajevanja: ohranite mladost in vitalnost po ajurvedi
      - Obvladovanje stresa z ajurvedskimi modrostmi
      - Telesna vadba po meri doš
      - Zdravilna moč ajurvedskih začimb in zelišč: naravna podpora zdravju

      Posnetki predavanj bodo na voljo za ogled tudi po izvedbi srečanj. Poleg predavanj bodo udeleženke tekom celotne intervencije prejemale dodatna gradiva (nasveti, kratki kvizi, recepti ipd.), da bodo lažje vključile priporočila v svoj vsakdanjik in povečale zavezanost programu.

      **Po prvem predavanju** bodo udeleženke prejele spletni vprašalnik za določitev svoje konstitucije in neravnovesij.

      **Po tretjem predavanju** bodo organizirana individualna srečanja (po Zoomu ali v živo po dogovoru) za razjasnitev razumevanja ugotovljenih neravnovesij in ustrezne prehrane.

      **Po treh mesecih** (23. decembra) bodo udeleženke prejele enak vprašalnik kot na začetku, tokrat z dodatnimi tremi kratkimi vprašanji kvalitativnega tipa. Udeleženke lahko v primeru kakršnekoli dodatne potrebe, ki bi se pojavila med raziskavo, [kontaktirajo izvajalko raziskave Tino Rupnik Pejić](#kontakt).

  - title: "Kdo lahko sodeluje"
    content: |
      V raziskavi lahko sodelujejo ženske, ki izpolnjujejo naslednje pogoje:

      - So stare med 40 in 55 let,
      - Imajo vsaj tri značilne simptoma perimenopavze, kot so neredne menstruacije, motnje spanja, nihanje razpoloženja, vročinski oblivi, fizična in psihična izčrpanost, težave s sečnim mehurjem, manjša zbranost, spremembe v libidu, občutek suhe nožnice, občutek razbijanja srca.
      - So pripravljene **tri mesece izvajati priporočila ajurvedskega življenjskega sloga**, kar vključuje predvsem prilagoditev prehrane glede na telesno konstitucijo in vzpostavitev ustrezne dnevne rutine (npr. odhod v posteljo pred 22.00).
      - Dajo svoje prostovoljno soglasje za sodelovanje v raziskavi.

      ## Kdo ne more sodelovati v raziskavi?

      V raziskavi ne morejo sodelovati ženske, ki izpolnjujejo katerega od naslednjih pogojev:

      - Imajo zdravstvene težave, ki bi lahko vplivale na varnost sodelovanja v raziskavi (npr. hude hormonske motnje, resne bolezni srca in ožilja ali druge kronične bolezni, ki zahtevajo stalno medicinsko obravnavo),
      - Uporabljajo hormonsko terapijo.

      ## Prostovoljnost in možnost odstopa

      Sodelovanje je povsem prostovoljno. Udeleženke lahko sodelovanje kadarkoli prekinejo brez kakršnih koli posledic ali pojasnil.

  - title: "Drugo"
    exclude_from_navbar: true
    content: |
      ## Zagotavljanje anonimnosti in varstvo podatkov

      Raziskava ne zbira nobenih osebnih podatkov, kot so ime, priimek, naslov, kontakt ali IP-naslovi. Za povezavo odgovorov pred in po intervenciji bodo udeleženke same ustvarile **osebno kodo**, ki temelji na nevtralnih podatkih (navodila bodo vključena v vprašalnik) in ne omogoča identifikacije. Vsi zbrani podatki bodo obravnavani zaupno in uporabljeni izključno za raziskovalne namene, v skladu s Splošno uredbo o varstvu podatkov (GDPR, EU 2016/679).

      Podatki ne bodo povezani z nobenimi drugimi podatkovnimi bazami. Shranjeni bodo v anonimizirani obliki, kar pomeni, da iz njih ne bo mogoče prepoznati vaše identitete. Dostop do podatkov bo imel le raziskovalni tim, in sicer skladno z Uredbo (EU) 2016/679 o varstvu osebnih podatkov (GDPR). Podatki bodo hranjeni **eno leto pozaključku raziskave**, nato bodo trajno izbrisani oziroma uničeni. V raziskavi ne pričakujemo nobenih tveganj za razkritje vaše identitete. Če želite uveljavljati svoje pravice na področju varstva osebnih podatkov, me lahko kontaktirate.

      ## Možna tveganja in koristi

      Raziskava ne vključuje medicinskih postopkov in ne nadomešča zdravstvene obravnave. Tveganj za vaše zdravje ni. Lahko pa pričakujete pozitiven vpliv na počutje ter več znanja o podpori v času perimenopavze.

      ## Nadomestilo

      Finančno nadomestilo ni predvideno. Prejeli boste brezplačno izobraževanje ter brezplačno individualno ajurvedsko svetovanje.

      ## Etična odobritev raziskave

      Raziskava je bila pregledana in odobrena s strani Etične komisije Univerze Alma Mater Europaea, Slovenska ulica 17, 2000 Maribor.

      ## Dostop do rezultatov raziskave

      Po zaključku raziskave bodo udeleženkam na voljo **splošni rezultati** raziskave v povzetku, ki ne bo vključeval nobenih osebnih podatkov ali individualno prepoznavnih informacij. Če bodo rezultati raziskave pozitivni, je cilj ugotovitve širše predstaviti, in sicer prek objav in konferenc.
  
  - title: "Prijavi se"
    highlight: true
    form:
      name: "Prijava na raziskavo o perimenopavzi"
      netlify: true
      submit: "Pošlji prijavo"
      fields:
        - name: "name"
          pretty_name: "Ime in priimek"
          placeholder: "Maja Novak"
          pattern: "^[\\p{L}]+(?:[.'-][\\p{L}]+)*\\s+[\\p{L}]+(?:[.'-][\\p{L}]+)*(?:\\s+[\\p{L}]+(?:[.'-][\\p{L}]+)*)*$"
          required: true
        - name: "email"
          type: "email"
          pretty_name: "E-pošta"
          placeholder: "maja.novak@gmail.com"
          pattern: "^[a-zA-Z0-9._%\\-\\+]+@[a-zA-Z0-9.\\-]+\\.[a-zA-Z]{2,}$"
          required: true
        - name: "tel"
          type: "tel"
          pretty_name: "Telefon"
          placeholder: "041 321 987"
          pattern: "^(?:(?:\\+|00)386|0)(?:\\s?\\d{1,2}){7,8}$"
          required: false
    content: |     
      S prijavo izjavljam:

      -	da sem prebrala vse na tej spletni strani navedene informacije in jih razumem,
      -	da sodelujem v raziskavi prostovoljno,
      -	da se zavedam možnosti prekinitve sodelovanja kadarkoli brez posledic,
      -	da soglašam z uporabo svojih odgovorov v anonimni obliki izključno za raziskovalne namene

  - title: "Kontakt"
    content: |
      Raziskavo **vodim Tina Rupnik Pejić**, certificirana svetovalka Maharishi Ayurvede pod mentorstvom asist. prof. dr. Gordane Marković na **univerzi Alma Mater Europea** Maribor, smer Integrativne zdravstvene vede.

      Če imate vprašanja v zvezi z raziskavo, mi lahko pišete ali me pokličete:

      **E-pošta**: [tinarupnikpejic@gmail.com](mailto:tinarupnikpejic@gmail.com)  
      **Tel**: [+386 69 421 418](tel:+38669421418)
---